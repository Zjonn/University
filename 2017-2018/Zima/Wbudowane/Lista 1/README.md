## Lista zadań nr 1
1. Zrealizuj efekt przewijającej się diodki na kilku diodach zamontowanych obok siebie na płytce stykowej, jak w serialu Nieustraszony (Knight Rider) albo oczy Cylonów. Maksymalne punkty za elegancką realizację – wszystkie diody na jednym porcie mikrokontrolera, przesuwanie zapalonych diod przez operacje bitowe. [2]
2. Zbuduj urządzenie które zapamiętuje naciśnięcia i zwolnienia przycisku przez użytkownika, i odtwarza je zapalając i gasząc diodę z 1 sekundowym opóźnieniem. Podpowiedź: zastosuj bufor cykliczny. [2]
3. Zbuduj wyświetlacz widmowy (ang. persistence of vision, PoV) – zamontuj kilka diod LED jedna obok drugiej na płytce stykowej, i steruj nimi tak, aby poruszając płytką w powietrzu pokazał się jakiś napis. Maksymalne punkty za elegancką realizację – wszystkie diody na jednym porcie mikrokontrolera, wyświetlenie kolumny jednym zapisem do portu, dane do wyświetlenia zapisane w tablicy. [3]
4. Zbuduj i zaprogramuj układ tłumaczący tekst na kod Morse’a. Tekst ma być wprowadzany na komputerze, a wynik ma zostać wyemitowany przy użyciu diody i brzęczyka podłączonych pod Arduino. Do odczytu tekstu można użyć biblioteki Serial z Arduinoalbo bezpośrednio przez rejestry UART. [3]
5. Zbuduj układ z kilkoma diodami obok siebie oraz trzema przyciskami. Pierwszy przycisk powinien zerować diody, pozostałe dwa powinny wywoływać wyświetlenie na diodach następnego/poprzedniego kodu Graya. Kody należy zapetlić – odpowiednio dużo naciśnięć powinno wracać do kodu zerowego. Zadbaj o rozwiązanie problemu drgających styków (debouncing) – jedno naciśnięcie przycisku powinno powodować zawsze jedną zmianę kodu. Maksymalne punkty za elegancką realizację – wszystkie diody na jednym porcie, wyliczanie kodów operacjami bitowymi. [3]
6. [Dodatkowe] Zbuduj podobny układ jak w poprzednim zadaniu, ale wyświetlający liczbę nie kodem Graya, tylko w postaci dwóch cyfr dziesiętnych na wyświetlaczu 7-segmentowym (np. wypożyczonym LDD056AUE). Zrób to tak, aby piny z jednego portu były podłączone po jednym do każdego segmentu, jeden pin na dwa odpowiadające sobie segmenty w obu cyfrach (wystarczy jeden rezystor na pin). Aby obie cyfry nie paliły się jednocześnie, wspólne katody wyświetlaczy podłącz przez tranzystory NPN (np. BC547 z zestawu), sterowane przez dwa piny z innego portu. (Analogiczny układ) Aby stworzyć wrażenie, że obie cyfry wyświetlają się jednocześnie, przełączaj szybko wyświetlacz między jedną cyfrą a drugą. [4]